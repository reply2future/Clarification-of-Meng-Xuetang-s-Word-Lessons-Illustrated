# 戊

## 讀音
去；音茂，榦名，五行屬土。

## 詞組

## 詳解
莫候切，茂也，萬物皆茂盛也，𡻕在戊曰著雍，月在成曰厲。

# 己

## 讀音
上；音紀，榦名，五行屬土。又對物而言曰彼己。

## 詞組
自己，人己。

## 詳解
居里切，紀也，有定形可紀識也，𡻕在己曰屠維，月在己曰則。

# 庚

## 讀音
平；音賡，榦名，五行屬金。

## 詞組
同庚，庚帖。

## 詳解
居行切，言物堅强有實也，𡻕在庚曰上章，月在庚曰窒。又長庚太白金星也。又道也，萬物由其道曰由庚。

# 辛

## 讀音
平；音新，榦名，五行屬金。

## 詞組
酸辛，辛苦。

## 詳解
斯鄰切，新也，萬物成熟，新穀始登也，𡻕在辛曰重光，月在辛曰塞。又辛金味，可以養筋。

# 壬

## 讀音
平；音任，榦名，五行屬水。

## 詞組
僉壬。

## 詳解
如林切，任也，此字宜橫觀，上下物也，中象人擔荷之形，𡻕在壬曰元黓，月在壬曰終。又佞人亦曰壬人。

# 癸

## 讀音
上；規上聲，榦名，五行屬水。

## 詞組

## 詳解
古委切，揆也，冬時水土平可揆度也，𡻕在癸曰昭陽，月在癸曰極。

# 子

## 讀音
上；音梓，十二支之首也，十一月為子月，五行屬水，其蟲鼠。又繼父曰子。

## 詞組
子孫。

## 詳解
祖似切，孶也，萬物孶生於下也，上象首，中象臂，小兒之手不能下垂，故上揚也，下象股，一而不兩者，在褓中也，𡻕在子曰困敦，十一月為辜。

# 丑

## 讀音
上；音醜，支名，十二月為丑月，五行屬土，其蟲牛。

## 詞組

## 詳解
敕久切，紐也，萬物屈紐未敢出也，𡻕在丑曰赤奮若，十二月為涂。

# 寅

## 讀音
平；音寅，支名，正月為寅月，五行屬木，其蟲虎。

## 詞組
寅恭。

## 詳解
弋真切，萬物始生螾然也，𡻕在寅曰攝提格，正月為陬。又敬也，在官以敬為義，故同僚亦曰同寅。

