# 朔

## 讀音
入；音槊。每月初一日為朔。

## 詞組
朔望。

## 詳解
色角切。蘇也，月死而復蘇也，凡月與日同經度又同緯度，則為日食。同經度不同緯度，則為月朔。初月曰朔，故禮記皆從其朔，即本初字之義。又北方曰朔方。

# 弦

## 讀音
平；音賢，每月初七八日為上弦，廿二三日為下弦。

## 詞組
弓弦，琴弦。

## 詳解
戶千切，以絲為弦也，亦作絃，今以施於弓弩者為弦，施於琴瑟者為絃，非是。又半月曰弦，其形一旁曲一旁直，若張弓而施弦也。又算術如三邊形以最長邊綫為弦，其次為股，又次為句。又醫家以脈數為弦。

# 朢
去；音妄。每月十五日為望。

## 詞組
仰望。

## 詳解
巫放切，月滿與日相望，似臣朝君，从月从臣从壬。朝廷也。望日，日月東西相對，地球在中而不正衝，是以月光全映地面。又遠視曰望，為人所仰亦曰望。又祭名，凡祭山川皆望而祭之，故曰望。

# 晦

## 讀音
去；音誨。每月三十日為晦。

## 詞組
晦氣，養晦。

## 詳解
荒內切，月盡為晦，天冥亦為晦。晦朔乃日月交會之期，月輪在中，地日東西相對，人在地球，只見背日之面，不見月向日之面，故無光。

# 候

## 讀音
去；音後，約期相待曰候。

## 詞組
伺候，時候。

## 詳解
下遘切，伺望曰候，故賓客所居曰候館，道路迎送之官曰候人，轉為占候，又轉為氣候為節候。

# 昔

## 讀音
入；音惜，據今而稱前日謂之昔。

## 詞組
昔日，古昔。

## 詳解
思積切，乾肉也，與腊同。又昔者前日也。又日入至於星出謂之昔，故昔昔訓為夜夜。

# 旬

## 讀音
平；音紃，十日為旬。

## 詞組
上旬，中旬，下旬。

## 詳解
詳倫切。

## 久

## 讀音
上；音九，暫之反也。

## 詞組
長久，久要。

## 詳解
舉有切，常於其處曰久，蓋遲留之辭。說文本作鍼灸之灸。

# 今

## 讀音
音金，今者，古之對也。

## 詞組
如今，今日。

## 詳解
居吟切，見在曰今，梵書無去來今，即過去未來見在之說也。

# 暫

## 讀音
去；音鏨，不久也。

## 詞組
暫時，暫記。

## 詳解
藏濫切，須臾日暫。


