# 極

## 讀音
入；禁入聲，無可加之謂極。

## 詞組
北極，南極。

## 詳解
渠力切，地球自轉，以短徑為軸，軸之兩端，謂之南極北極，言為南北之極盡處也。又北斗謂之北極，以其與地軸之北極相應也，引申為標準之名。

# 經

## 讀音
平；音涇，縱線曰經又常也。

## 詞組
經線，五經。

## 詳解
堅靈切，布帛之直絲曰經，自地球言之，則南北之線日經，經線無定，各以其本國之都為中經線，如我國以北京為中線是也，中線以東曰東經度，以西曰西經度。凡經傳經權等字，皆本常字之義。

# 緯

## 讀音
去；音胃，橫線曰緯。

## 詞組
緯㡌，經緯。

## 詳解
于位切，布帛之橫絲曰緯，自地球言之，則東西之線曰緯，緯線自赤道起，以北曰北緯度，以南曰南緯度，緯線之周徑，度各不同，而相距無不等，與經線正相反，故亦曰距等圈，統全球言之曰圈，自半球觀之則線也。

# 圈

## 讀音
平；犬平聲，平圓之線曰圈。

## 詞組
圈點。

## 詳解
去爰切，地形既圓則凡經緯各線，皆繞地球一周，如環無端，故謂之圈，有畫短畫長二圈，即黃道限，亦謂之冬至夏至線，又經線一名子午圈，緯線一名距等圈。又養畜之閑也，亦取圍繞之義。

# 道

## 讀音
上；陶上聲，所行之路曰道，又一省分為數道，巡之者曰道員。去；陶去聲，言也。

## 詞組

## 詳解
徒皓切，地球諸道，謂行於日光中之路也，日光正照處曰赤道，其南其北曰黃道，尤南北近極受日光最少處曰黑道。又大道道德等字，其義亦同謂人所當由之路也。杜到切。

# 帶

## 讀音
去；音㯂，所以朿衣曰帶。

## 詞組
釦帶，帶領。

## 詳解
當益切，衣帶也。地球上寒溫各地，皆圍繞地球，以其寬於線，故謂之帶，自赤道至南北黃道謂之熱帶，自兩黃道至兩黑道，皆謂之溫帶，兩極之四周，各稱寒帶。又假為攜物之稱。

# 大

## 讀音
去；音汏，小之對也。

## 詞組
大清，大小。

## 詳解
度奈切。

# 清

## 讀音
平；音青，澂水之貌。

## 詞組
大清，清水。

## 詳解
七情切，大清者，我朝有天下之號也，土地之廣，亞於俄英，人民之眾，冠於列國，統屬之地，中為二十二省，北為內外蒙古，西為青海西藏，物產殷阜，尤全球所稱。
