# 頃

## 讀音
上；傾上聲，瞬息之間曰頃。

## 詞組
頃刻，頃間。

## 詳解
犬顠切，頭不正也。又田百畝為頃。又暫也，久之對也，凡少頃俄頃，皆有暫意。

# 乍

## 讀音
去；槎去聲，暫也，倉猝之辭也。

## 詞組
乍見，乍晴，乍雨。

## 詳解
助駕切。

# 昨

## 讀音
入；乍入聲，時隔一宵曰昨。

## 詞組
昨日，昨夜。

## 詳解
疾各切。

# 早

## 讀音
上；遭上聲，舉首見日曰早。

## 詞組
早起，清早。

## 詳解
子晧切，日初出也，通作蚤。

# 曩

## 讀音
上；囊上聲，在今而道既往謂之曩。

## 詞組
曩時。

## 詳解
乃朗切，曩者與向者之義同。

# 晚

## 讀音
上；音挽，暮也。

## 詞組
早晚，晚生。

## 詳解
武遠切，漢書以衰周為晚周，史記以末世為晚近世，皆取暮意。

# 夙

## 讀音
入；音宿，早為戒備曰夙。

## 詞組
夙夜，夙興。

## 詳解
息六切。

# 昏

## 讀音
平；音閽，日入後漏三刻為昏。

## 詞組
黃昏，昏昧。

## 詳解
呼昆切，从日，从氐省，氐古低字，日低則昏，淮南子日至於虞淵，是謂黃昏，日至於蒙谷，是謂定昏。昏以闇為義，故昏墊昏亂昏昧皆曰昏。又與婚通，妻父曰昏，重昏曰媾。


