# 曉

## 讀音
上；囂上聲，清晨曰曉。

## 詞組
曉日，破曉。

## 詳解
馨烏切，曙也，引申為曉諭之曉。

# 旦

## 讀音
去；丹去聲，日方出曰旦。

## 詞組
元旦，旦暮。

## 詳解
得爛切，从日見一上，一地也，日入後漏三刻為昏，日出後漏三刻為旦淮南子日至於曲阿，是為旦明。又震旦梵書以蒽河以東為震旦。

# 晏

## 讀音
去；音曣，入夜曰晏。

## 詞組
晏安。

## 詳解
於諫切，天清無雲謂之晏，假為晏安之晏。又晚也，淮南子日至於桑野，是為晏食。

# 晝

## 讀音
去；音呪，夜之對也。

## 詞組
晝夜，白晝。

## 詳解
涉救切，明也，日之出入與夜為界。地球中有晝短晝長圈。南北兩極率以半年為晝半年為夜。

# 宵

## 讀音
音消，定昏曰宵。

## 詞組
中宵，元宵。

## 詳解
先彫切。

# 昃

## 讀音
入；音側，日在西方曰昃。

## 詞組
盈昃。

## 詳解
扎色切，昃亦名昳，言日蹉跌而下，謂未時也。

# 幹/幹

## 讀音
去；干去聲，木之材者曰楨榦，人之材者曰才榦。又自甲至癸為十榦。

## 詞組
天榦。

## 詳解
古案切，築牆木也，植於兩端者曰楨，植於兩邊者曰榦。又樹木旁生曰枝，本根曰榦。又大撓作甲乙以名曰謂之榦，作子丑以名辰謂之支，幹即爾雅所謂𡻕陽也。

# 乙

## 讀音
入；音鳦，幹名，五行屬木。

## 詞組
鈎乙。

## 詳解
億結切，象草木冤曲而出也，𡻕在乙曰旃蒙，月在乙曰橘。又凡讀書以筆志其止處曰乙。又魚腸謂之乙。


# 支

## 讀音
平；音卮，持之以手曰支。 又自子至亥曰十二支。

## 詞組
支撐，地支。

## 詳解
旨而切，竹葉下垂也，人有四支，猶竹有葉，故以手足為四支。又假為支庶之支，古稱長嫡為宗子，庶昆弟為支子。又十二支辰名，爾雅所謂𡻕陰也。


