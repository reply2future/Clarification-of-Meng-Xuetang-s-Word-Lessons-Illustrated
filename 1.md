# 天

## 讀音
平；腆平聲，至高無上曰天。

## 詞組
天地，青天。

## 詳解
他前切，天積氣也，氣包乎地，近地者氣濃，離地愈遠則愈薄。以風雨表測之。高千尺，氣輕三十之一。高萬有六百尺，輕三之一。高萬八千尺，輕二之一。高至二百餘里而氣盡。氣盡則空，故曰天空。

# 氣

## 讀音
去；音器。陰陽呼吸為氣。

## 詞組
天氣，氣數。

## 詳解
邱（）切，氣乃餼之古字也，雲氣之氣本作气，今以氣字代气。生物在天地中，如魚在水，其所呼吸皆空氣也，静則曰氣，動則曰風。氣無質而有質。今化學家有養氣淡氣水氣炭氣等名。

# 日

## 讀音
入；音（）。太陽也。凡晝夜二十四點鐘為一日。

## 詞組
白日，日夜。

## 詳解
入質切。日靣有黑影，大小方圓凹凸斜角不等，亦無定在。篆文象之。日體如球，能自旋轉，推算其徑約二百五十五萬里，周圍約八百萬里，大於地球百四十萬倍。

# 月

## 讀音
入；音軏。俗名亮月，即太陰也。每一月三十日，月小二十九日。

## 詞組
月半，閏月。

## 詳解
魚厥切，篆文象月上下弦時，中一筆象地影。月圓如球，繞地而轉，亦隨地繞日而行，徑約六千四百八十里。離地七十二萬里，小於地四十九倍，月面有山，月借日光為光，故對日一面有光，背日一面無光。

# 蝕

## 讀音
入；音食，蟲蛀也。

## 詞組
日蝕，月蝕。

## 詳解
乘力切，日月隱蔽曰蝕，如蟲食草木之葉也。凡月輪行至日與地球相對之間，而月掩蔽日光，或全或半，謂之日蝕，地球行至日與月相對之間，則地掩蔽日光，不能映射月面，謂之月蝕。

# 星

## 讀音
平，音腥，天空諸曜曰星。

## 詞組
星宿，壽星。

## 詳解
先青切，動者為行星，不動者為恒星。行星各依軌道環日而行。小者百餘，大者水星金星地球火星木星土星天王海王凡八，恒星散佈天空，大小不等，目能見者有四五千之多。恒星有光，行星無光，借日光以為光。

## 擴展

### 水星
水星即辰星也，距日一萬一千一百萬里，其全體小於地球十九倍，繞日一周，須八十八日。

### 金星
金星即太白星也，夜見西方曰長庚，朝見東方曰啟明，其軌道距日約十九千八百萬里，其全體小於地球十分之一。繞日一周須二百二十五日，其星面有光多光少之時，一如月之盈缺。

### 地球
地球亦行星也，軌道距日約二十七千四百萬，東西徑二萬二千九百十八里，南北徑二萬二千八百四十一里，周圍七萬二千里，繞日一周為一年，自轉本軸一周計二十四小時為一日。凡一點鐘為一小時。

### 土星
土星即填星也，距日二十七萬二千六百萬里，其全體大於地球千倍。繞日一周須二十九年半，自轉一周約十小時有半，星面有光環三匝，旋繞四周，環之左右，有八月輪繞之。

### 火星
火星即熒惑也，距日四萬三千五百萬里，其星甚微，以遠鏡測之，其紅色處疑為陸地，其綠色處疑是海洋，其全體小於地球七倍，繞日一週須一年十一個月。

### 天王星
天王星離日五十四萬萬里，繞日一週約八十四年，其旁有四月繞之，其全體大於地球九十倍。於乾隆四十六年測出。此星離地甚遠，非用大遠鏡清夜無雲不能測見。

### 海王星
西士測出天王星後，又測得海王星，其軌道離日八十五萬八千六百萬里，繞日一週約一百六十四年，全體大於地球六十倍，旁有一月繞之，此星離地更遠，最難測見。

### 木星
木星即𡻕星也，距日十四萬八千八百萬里，其光頗大，其面有黑斑縷縷，其全體大於地球千四百倍，外有四月輪繞之，繞日一周須十一年零三百十七日，其在本軌道，一小時能行九萬里，自轉本軸約十小時一周。

# 彗

## 讀音
去；音篲，彗俗名掃帚星。

## 詞組
彗孛。

## 詳解
祥𡻕切，帚也。又彗星為欃槍，亦稱長星，亦謂之孛。彗星軌道有短長，繞日而行亦有遲速，其質輕浮如白雲，其狀有首有尾，多者或數尾，首常向日，尾常背日，其隱見無定時，中國指為妖星，西人則否。

# 孛

## 讀音
入；音勃，孛掃帚星之小者。

## 詞組
彗孛。

## 詳解
蒲沒切，彗星也。孛彗長三星其形小異，孛星芒短，其光四出，蓬蓬孛孛也，彗星尾長，參參如掃帚，長星則光芒竟天。西人測見嘉慶十六年所見之彗，長三萬萬里，咸豐十年所見之彗長六千萬里。

# 斗

## 讀音
上；音陡，凡十升為一斗。

## 詞組
北斗七星。

## 詳解
當口切，星名，北斗七星，南斗六星，天市垣小斗五星，皆似斗形。北斗內四星成四角形，外三星略成三角形，西人名為大熊，亦名車，亦名耒。科斗蝦蟆子也，亦名活東，頭大尾小，古文似之，故稱蝌蚪書。

# 魁

## 讀音
平；音恢，凡為首者皆曰魁。

## 詞組
魁星，經魁。

## 詳解
苦回切，壯也，大也，凡魁梧魁岸魁壘，皆取壯大之義。又北斗七星，魁為身，杓為柄，樞璇璣權四星為魁，衡開陽摇光三星為杓。

# 宿

## 讀音
去；音夙。夜止其處曰宿。住宿，音秀，日月五星交會之所也。

## 詞組
星宿。

## 詳解
息六切，一宿曰宿。又息救切，史記二十八宿，角亢氐房心尾箕為東方之宿，井鬼柳星張翼軫為南方之宿，奎婁胃昴畢觜參為西方之宿，斗牛女虛危室壁為北方之宿。

# 雨

## 讀音
上，去；音羽。雲中水气下垂為雨。音芋，降雨也。

## 詞組
風雨，雨點。

## 詳解
王？切。一象天。丨地氣上騰也，冂則天氣下降也。陰陽和而後雨，點則雨形。水氣經日光曬熱，騰入雲表，遇冷則凝，漸凝漸重，復化為雨而下降。詩雨我公田之雨。王遇切。

# 露

## 讀音
去；音路。水氣凝結於地面者為露。

## 詞組
露水，甘露。

## 詳解
魯故切，日光既西，地熱漸散其水氣之騰佈地面者。遇冷則凝為露。試以口向玻璃呵氣，則有小珠點凝成。地面之露，亦同此理。草木枝葉散熱尤速，故成露較多。

# 雲

## 讀音
平；音云。地氣上騰為雲。

## 詞組
風雲，雲烟。

## 詳解
于分切，凡山氣水氣蒸為烟霧。在高處愈積愈厚，則合成雲，或輕如羅，或重如峯嵐，或層層倚叠如魚鱗。觀其狀可以知晴雨。又雲漢天河也，朗夜見天空有白光一帶，橫互如河，實乃無數小星簇聚一處。

# 霞

## 讀音
平；音遐。赤雲氣也。

## 詞組
雲霞，霞光。

## 詳解
何加切，雲氣受日光返照則映為霞，或雲與日東西正照亦映為霞。

# 霧

## 讀音
去；音務。水氣迷漫於地面者為霧。

## 詞組
雲霧，霧氣。

## 詳解
亡遇切，水氣不特能凝為露，倘早晚為天空涼氣所縮，亦能膩而為霧。縱目空際，白氣迷漫，宛如雨後炊煙，籠罩屋頂。重者至咫尺莫辨，航海者有戒心焉。風日開明，自能解散。

# 霜

## 讀音
平；音驦。露結為霜。

## 詞組
風霜，霜降。

## 詳解
師莊切，時屆深秋，冷度加甚，則露之流質凝為定質，是謂之霜。其色潔白，有如細屑冰花，遇日則解。

# 雪

## 讀音
入；音㡜。雨下遇嚴寒凝而為雪。

## 詞組
大雪，雪花。

## 詳解
蘇絕切，空氣中所含之水氣，遇冷則結為冰花，彼此輻輳成六出之形則為雪。臘雪能殺諸蟲，春雪則否。中國五臺山之雪，經夏不消，南北二極及寒帶間皆如是。

# 霰

## 讀音
去；先去聲。俗名雪珠。

## 詳解
蘇甸切，天將雨雪，始必微温，雪飄空際，遇温氣而搏，則結成珠顆，又似空中撒鹽，謂之霰。

# 曇

## 讀音
平；音覃。雲布曰曇。

## 詞組
曇雲，曇花。

## 詳解
徒含切，曇曇黑雲環聚之貌，又西方呼世尊為瞿曇

# 電

## 讀音
去；音殿。陰陽激燿也。

## 詞組
電報，電燈，摩電，溼電。

## 詳解
堂練切，陰陽二氣薄而生熱，熱而發光曰電。設相薄之際，有他物阻乎其間，則薄力愈大，於是迸而為火，震而為雷。電速三倍於光，每秒約行五十七萬英里，動植及金類多有含之者，今所用則人造之電也。

# 雷

## 讀音
平；音罍。電之聲為雷。

## 詞組
響雷，雷擊。

## 詳解
盧回切，陰陽二電，摩盪空際，鼓擊而成聲者為雷。雷聲必在電後者，光行較速於聲，如施放火炮，先見火後聞聲也。避雷之法勿近鐵器，勿著濕衣，勿倚高牆，勿開窗戶，屋高者設防雷桿，可以引電入地。

# 霆
平；音庭。雷之餘聲，曰霆。

## 詞組
雷霆，霆震。

## 詳解
唐丁切，雷聲隆隆久而不絕者為霆，急擊者為霹靂。

# 震

## 讀音
去；音振。雷之烈者曰震。

## 詞組
震怒，地震。

## 詳解
章刃切，霹靂也，地下陽氣破地面之陰氣而出，其聲霹靂足以振物，故曰震，易震為雷？？，又地動曰地震。又震澤太湖也，今分跨江浙蘇州常州湖州三府。

# 風

## 讀音
平；音楓。氣之動者為風。

## 詞組
風雨，大風。

## 詳解
方中切，地氣熱則漲而上騰，他處冷氣流來補之，其自熱處吹至冷處者，高層之風，自冷處補入熱處者，近地面之風也，風行有徐有疾，徐者一小時五里，疾者一小時三四里。

# 颶

## 讀音
去；音懼。海中大風曰颶風。

## 詞組
颶風。

## 詳解
衢遇切，颶者具四方之風也，兩風相鬬則成旋風，如水溜過急，鬬成旋渦之理，即羊⻆風是也，旋風大者為颶風，颶之旋轉，其圈甚大，有徑二三十千里者，颶之將作，黑雲下垂，形似龍尾，海水即湧起而迎之，俗謂海龍吸水。

# 颺

## 讀音
平；音陽。風起曰颺。

## 詳解
移章切，颺者揚也，謂風之飄揚有致也，假借為颺言之颺。

# 雹

## 讀音
入；音㩧，雨冰曰雹。

## 詞組
冰雹。

## 詳解
弼角切，雹之古文也，从雨象形，急雨入冷氣，界驟結為冰顆，初尚輕，小下墜時被冷風旋轉數次，愈併愈大，有如豆如卵如石者，剖之其層數𢟍𢟍可辨。

# 霾

## 讀音
平；音埋，落沙天也。

## 詞組
風霾。

## 詳解
莫偕切，風而雨土為霾，謂大風揚塵土從上下也。又晦也，物經塵霾，其色則晦。

# 靄

## 讀音
去；音藹，雲之狀也。

## 詞組
靄然，和靄。

## 詳解
於蓋切，雲氣淒迷曰靄，月色朦朧亦曰靄。

# 虹

## 讀音
平；音洪，長虹俗名鱟。

## 詞組
虹霓

## 詳解
戶公切，？？也，日光映照空中雨氣，折而成環，形類懸梁，分為七彩，有現一道者，有現二道三道者，猶之三棱玻璃分日光為數色也。

# 霓

## 讀音
平；音倪，虹也。音？，義同。

## 詞組
雲霓

## 詳解
研奚切，日光入雨，屈折而成色白者為虹，色青赤者為霓，又倪結切，義同。俗稱雄曰虹，雌曰霓，又稱海中鱟魚噴氣為虹霓，均不可信。

# 霄

## 讀音
平；音宵，雨霰為霄。

## 詞組
九霄

## 詳解
思邀切，凡冰雪雜下者謂之霄，又日旁雲氣曰霄。

# 暈

## 讀音
去；音運，日月旁氣也。

## 詞組
月暈

## 詳解
禹愠切，氣圍日月之光，相映成環，有似兵圍軍壘，故曰暈，皆風雨之先象也。

# 煙

## 讀音
平；音焉，火之氣也。

## 詞組
香煙，煙筒。

## 詳解
烏前切，凡中含水氣，濛濛如雨布於空際者為霧。中含炭氣，滾滾如雲布於空際者為煙。朝煙見日即散，炊煙遇風即散，惟火山之巔常有白煙，互古不散

# 暈

## 讀音
去；音運，日月旁氣也。

## 詞組
月暈

## 詳解
禹愠切，氣圍日月之光，相映成環，有似兵圍軍壘，故曰暈，皆風雨之先象也。

# 煙

## 讀音
平；音焉，火之氣也。

## 詞組
香煙，煙筒。

## 詳解
烏前切，凡中含水氣，濛濛如雨布於空際者為霧。中含炭氣，滾滾如雲布於空際者為煙。朝煙見日即散，炊煙遇風即散，惟火山之巔常有白煙，互古不散。

# 乾

## 讀音
平；音䖍，健也。音干，燥也。

## 詞組
乾坤；乾溼。

## 詳解
渠焉切，達於上者為乾，凡上達者莫若氣，惟天積氣，故易乾為天？？。又古寒切，左傳外強中乾，乾者溼之對也。

# 朗

## 讀音
上；郎上聲，光之明者曰朗，聲之高者亦曰朗。

## 詞組
高朗，朗誦。

## 詳解
盧黨切。

