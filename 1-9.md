# 中

## 讀音
去；音忠，不偏之謂中。音妕，恰得其中曰中。

## 詞組
中國，居中。日中，中舉。

## 詳解
陟隆切，和也，从口从丨，口象四方，而丨界其中，中者，得四方中和之氣，故訓作和。又陟仲切，矢著其中曰中，亦象形也。

# 央

## 讀音
平；音秧，四方之中曰央。

## 詞組
中央，未央。

## 詳解
於良切，中也，从大在冂內，取其正中之義，又中者正當其半也，故轉為夜未央之央。

# 正

## 讀音
去；音征，平；音政，守一不偏之謂正。

## 詞組
正鵠，正直，端正。

## 詳解
之盈切，鵠中也，轉注為中正之正，讀子盛切，假借為正名之正，引以命官，又為樂正司正之正。

# 側

## 讀音
入；音昃，偏而在旁曰側。

## 詞組
側廂，側陋。

## 詳解
札色切，不正曰失，不中曰側，故旁階為側階，旁室為側室，又假借為反側之側。

# 內

## 讀音
去；餒去聲，藏於裏者曰內。

## 詞組
內外，分內。

## 詳解
奴對切，入也，从冂从入，自外而入也，轉注為內外之內，房室宫禁皆曰內，又五中亦曰五內。

# 外

## 讀音
去；歪去聲，見於表者曰外。

## 詞組
外國，格外。

## 詳解
五會切，出乎內之界曰外，如外戚外邦之外是，又遠之也。如見外之是。

# 表

## 讀音
上；音䔸，見於外者曰表。

## 詞組
表裏，鐘表。

## 詳解
彼小切，上衣也，从衣从毛，古者衣裘皆外毛，禮服必加裼衣其上，論語必表而出之是也，故引申為表裏之表，又假借為表準之表，如日表鐘表風雨寒暑表，皆有表準之義，又下言於上亦曰表，如陳情表是也。

# 裏

## 讀音
上；音里，藏於內者曰裏。

## 詞組
裏外，巷裏。

## 詳解
兩耳切，衣外曰表，衣內曰裏，引申為裏外之裏。

# 縱

## 讀音
去；蹤去聲，恣意曰縱。音蹤。

## 詞組
容縱。縱橫。

## 詳解
子用切，舍也亂也，从糸，凡絲舍之則亂，如人寬之則肆也，故引申為放縱之縱。又借為從，從者順也，故南與北合亦謂之縱，讀將容切。

# 橫

## 讀音
平；音黌，不順曰橫。去，衡去聲。

## 詞組
橫木，縱橫。橫行。

## 詳解
胡盲切，闌木也，又東西曰橫，亦曰廣，又借為獷民橫議橫政，皆有獷悍之義，讀戶孟切。

# 高

## 讀音
平；音羔，不可攀者曰高。

## 詞組
高廳，高大。

## 詳解
古勞切，从占从冋，以占為臺觀之形，冋者其基址也，故引申為崇高之高，又轉為高明高蹈之高。

# 低

## 讀音
平；底平聲，高之對也。

## 詞組
低聲，高低。

## 詳解
都黎切，卑下也，又引申為低佪之低。

