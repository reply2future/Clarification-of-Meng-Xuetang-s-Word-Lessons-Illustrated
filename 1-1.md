# 景

## 讀音
上；音警，日光也。

## 詞組
風景，景致。

## 詳解
舉影切，光之所照有界限也，古影作景，如周禮正日景是。又景有光大之義，故屬於天者曰景星曰景雲曰景風，屬於地者曰景山曰景行，屬於人者曰景福。

# 飄

## 讀音
平；音標，回風曰飄。

## 詞組
飄颻，飄泊。

## 詳解
卑遙切，飄風疾風也，其勢扶搖而起，近於羊角，亦曰回風。又御風而行，暢然意滿者為飄飄。
