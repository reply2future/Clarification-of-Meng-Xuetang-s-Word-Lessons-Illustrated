# 景

## 讀音
上；音警，日光也。

## 詞組
風景，景致。

## 詳解
舉影切，光之所照有界限也，古影作景，如周禮正日景是。又景有光大之義，故屬於天者曰景星曰景雲曰景風，屬於地者曰景山曰景行，屬於人者曰景福。

# 飄

## 讀音
平；音標，回風曰飄。

## 詞組
飄颻，飄泊。

## 詳解
卑遙切，飄風疾風也，其勢扶搖而起，近於羊角，亦曰回風。又御風而行，暢然意滿者為飄飄。

# 霽

## 讀音
去；音擠，雨止也。

## 詞組
晴霽，霽月。

## 詳解
子計切。

# 霖

## 讀音
平；音林，雨自三日以往為霖。

## 詞組
甘霖，霖雨。

## 詳解
力尋切。

# 照

## 讀音
去；音詔，光之所燭曰照。

## 詞組
照燿，心照。

## 詳解
之笑切。

# 旱

## 讀音
去；音翰，不得兩曰旱，二榖不熟曰旱。

## 詞組
乾旱，旱魃。

## 詳解
候旰切。

# 儀

## 讀音
平；音宜，有儀可像謂之儀。

## 詞組
威儀，儀器。

## 詳解
魚覊切，儀者萬物之程式也，易以乾坤為兩儀，太元經以天地人為三儀。又測天之器，古曰渾儀，今有子午儀經緯儀紀限儀之屬。

# 晷

## 讀音
上；音軌，日景也。

## 詞組
日晷，晷影。

## 詳解
居洧切，以表度日謂之晷，其法望高處為體，立長短二竿為用，二竿與高齊等，度三物兩間修短，句股而求之，寒暑短長瞭然自見。

# 旭

## 讀音
入；音勖，日旦出貌。

## 詞組
朝旭，旭旦。

## 詳解
許玉切，旭者明著之名，東方日升，明著天下，故曰旭。

# 明

## 讀音
平；音嗚，無幽不燭曰明。

## 詞組
聰明，明白。

## 詳解
眉兵切，天下最明者莫如日月，故古文以日月為明。凡都曰明都，堂曰明堂，皆取明照之意，水曰明水，粢曰明粢，衣曰明衣，皆取明潔之意。又代名，繼元而有天下。
