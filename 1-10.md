# 宇

## 讀音
上；音禹，上下四方曰宇。

## 詞組
廟宇，宇宙。

## 詳解
于矩切，宇羽也，如鳥羽翼自覆蔽也，引申之屋以四簷為宇，國以四垂為宇。

# 宙

## 讀音
去；音胄，往古來今曰宙。

## 詞組
宇宙

## 詳解
直祐切，舟車所極覆也，引申之屋之棟樑為宙。

# 東

## 讀音
平；音蝀，得日先處曰東。

## 詞組
東洋，東風。

## 詳解
德紅切，東方者，日出之所，得氣最先，而萬物賴以生動者也，故訓東為動，於時為春，五行屬木，若援西說，地球南北兩極，憑樞旋轉，則東西本無定向，東家之西，實即西家之東也。

# 西

## 讀音
平；音粞，東之對也。

## 詞組
泰西，西洋。

## 詳解
先齊切，象鳥在巢上也，日在西方而鳥棲，故引申為東西之西，又西方為日入之所，陽氣已衰，陰氣漸盛，萬物俱因以遷落，故訓西為遷，於時為秋，五行屬金。

# 南

## 讀音
平；音粞，東之對也。

## 詞組
泰西，西洋。

## 詳解
先齊切，象鳥在巢上也，日在西方而鳥棲，故引申為東西之西，又西方為日入之所，陽氣已衰，陰氣漸盛，萬物俱因以遷落，故訓西為遷，於時為秋，五行屬金。

# 北

## 讀音
入；綳入聲，以首面東，則左為北。

## 詞組
北闕，敗北。

## 詳解
必墨切，象二人相背也凡人坐立多面明背暗，故以背為北，又北方為日光偏照之所，陽閉而陰甚，萬物皆因以伏藏，故訓北為伏，於時為冬，五行屬水。

# 地

## 讀音
去；音弟，人物所附者曰地。

## 詞組
天地，地球。

## 詳解
徒利切。地體如球，故謂之地球，渾圓而稍扁，赤道徑為長徑，兩極徑為短徑，人物附其外膜，賴地心之吸力以不墜，地之外殼，皆為堅石，分十二層，最外則為土與水，地殼之內，烈火蘊焉，故入地愈深則愈熱，而火山時有噴裂之患。

# 球

## 讀音
平；音求。渾圓之體曰球，又玉之美者。

## 詞組
地球，球琳。


