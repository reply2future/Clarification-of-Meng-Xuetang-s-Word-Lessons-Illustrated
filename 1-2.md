# 陰

## 讀音
平；音音，闇也。

## 詞組
太陰，陰天。

## 詳解
於今切，水之南，山之北也。又詩以陰以雨，陰者晴之對也，易一陰一陽之為道。陰者陽之對也。

# 陽

## 讀音
平；音羊，明也。

## 詞組
太陽，陽氣。

## 詳解
移章切，山南水北謂之陽，山東曰朝陽，山西曰夕陽，隨日所照名之也。日面光熱最大，離地二十七千四百萬里，猶能令地球温暖，故日為太陽。

# 温

## 讀音
平；音蕰，氣煖曰温，色和曰温。

## 詞組
温飽，温柔。

## 詳解
烏魂切，温水出今四川合江縣至涪州入黔江，一名煖水。又郡名，浙江有温州府。又距赤道南北二十三度半之帶為温帶。凡火山，附近必多硫石，其下常有温泉，浴之可已癬疥。
