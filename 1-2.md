# 陰

## 讀音
平；音音，闇也。

## 詞組
太陰，陰天。

## 詳解
於今切，水之南，山之北也。又詩以陰以雨，陰者晴之對也，易一陰一陽之為道。陰者陽之對也。

# 陽

## 讀音
平；音羊，明也。

## 詞組
太陽，陽氣。

## 詳解
移章切，山南水北謂之陽，山東曰朝陽，山西曰夕陽，隨日所照名之也。日面光熱最大，離地二十七千四百萬里，猶能令地球温暖，故日為太陽。

# 温

## 讀音
平；音蕰，氣煖曰温，色和曰温。

## 詞組
温飽，温柔。

## 詳解
烏魂切，温水出今四川合江縣至涪州入黔江，一名煖水。又郡名，浙江有温州府。又距赤道南北二十三度半之帶為温帶。凡火山，附近必多硫石，其下常有温泉，浴之可已癬疥。

# 涼

## 讀音
平；音良，微寒也。

## 詞組
清涼，涼氣。

## 詳解
呂張切，北風曰涼風，時至孟秋則涼風至。又漢武帝改雍州曰涼州亦以地處西邊氣候寒涼之意。

# 冷

## 讀音
上；令上聲，涼之甚者曰冷。

## 詞組
冰冷，冷熱。

## 詳解
魯朾切。天氣最冷，其近於南北極者尤冷，地受日光故氣煖，其近於赤道者尤煖，煖氣上騰，則冷氣自下流來補之，一冷一煖，旋相為用。

# 煖

## 讀音
上；音萱，温也。

## 詞組
寒煖，飽煖。

## 詳解
許元切，本作暄。又乃管切，亦作暖，又與煗同。

# 世

## 讀音
去；音勢，終一人之身曰世。

## 詞組
世界，時世。

## 詳解
舒制切，世从卉而曳長之，故三十年為一世。父子相繼為世，凡世卿世家世父世子，皆準是義。梵書以過去見在未來為三世。

# 𡻕

## 讀音
去；音帨，四時一終曰𡻕。

## 詞組
年𡻕，𡻕星。

## 詳解
須銳切，𡻕星即木星，為八大行星之一二十八宿分十二次。𡻕星十二𡻕而周天，是為𡻕行一次。又星家以太𡻕為凶星，漢王充論衡，己斥其妄。

